# MBO4-1st-year-Linux-project-scripting
In deze praktijkopdracht zijn er twee onderdelen. Je schrijft een Bash script en een ontwikkelingsverslag.
Je gaat in deze opdracht een Bash script schrijven. Je voert daarbij alle taken in een TTY-omgeving uit.
In dit script zorg je dat de gevraagde resultaten bij de verschillende opdrachten terugkomen.
Vervolgens zorg je dat het script één geheel wordt.
Opdrachten:
Voer deze opdrachten allemaal m.u.v. opdracht 11 in het script “ Script_PO_Jouwnaam ” uit.

Opdracht 1 (commentaar):
Voeg commentaar aan het script toe voor gebruikersvriendelijkheid. Zorg dat je bij elke opdracht uitleg geeft over de functionaliteit van het commando.

Opdracht 2 (bestandsbeheer):
Maak in de /home directory een mapje genaamd POM. Zorg dat eventuele foutmeldingen over dit commando niet worden weergegeven.

Opdracht 3 (bestandsbeheer):
Maak in het POM mapje de volgende bestanden:
· Update
· Devices
· ID
· RE
· IPadres
· Ping
Zorg dat eventuele foutmeldingen niet worden weergegeven.

Opdracht 4 (software):
Geef in jouw script een uitleg over hoe je jouw Linux Ubuntu machine kunt updaten. Je hoeft het betreffende commando niet uit te voeren.
Voeg de datum en geschreven uitleg aan het bestand “Update” toe. Doe dit op de volgende volgorde: Eerst de datum en daarna het resultaat toevoegen.

Opdracht 5 (devices):
Geef de devices op jouw machine weer. Zet de huidige datum en het resultaat vervolgens in het bestand “Devices”. Doe dit op de volgende volgorde: Eerst de datum en daarna het resultaat toevoegen.

Opdracht 6 (Gebruikers en groepen):
Geef informatie van de huidige gebruiker weer en laat zien in welke groep(en) de gebruiker zit en wat de UUID van de gebruiker is. Zet de huidige datum en het resultaat vervolgens in het bestand “ID”. Doe dit op de volgende volgorde: Eerst de datum en daarna het resultaat toevoegen.

Opdracht 7 (Reguliere expressies):
Geef alleen de “root” gebruiker uit het “passwd” bestand weer. Zet de huidige datum en het resultaat vervolgens in het bestand “RE”. Doe dit op de volgende volgorde: Eerst de datum en daarna het resultaat toevoegen.

Opdracht 8 (rechten):
Stel de rechten van het mapje POM volgens onderstaande beschrijving in:
Eigenaar=lezen, schrijven en uitvoeren
Groep=lezen en uitvoeren
Overig=geen rechten

Opdracht 9 (IP-adressering):
Geef het IP-Adres van jouw machine weer. Zet de huidige datum en het resultaat vervolgens in het bestand “IPadres”. Doe dit op de volgende volgorde: Eerst de datum en daarna het resultaat toevoegen.

Opdracht 10 (remote beheer):
Ping met een andere machine en laat de ping maximaal 4 keer pingen. (Je mag zelf kiezen met welk IP-Adres je de ping uitvoert mits de ping wel succesvol is.)
Zet de huidige datum en het resultaat vervolgens in het bestand “Ping”. Doe dit op de volgende volgorde: Eerst de datum en daarna het resultaat toevoegen.

Opdracht 11 (uitvoerbaar):
Sla het script nu op en zorg ervoor dat het script alleen voor de eigenaar van het script uitvoerbaar wordt.
Zorg dat het script wekelijks automatisch wordt uitgevoerd. Gebruik hiervoor crontab -e
Zorg ook dat je het script zo kunt uitvoeren dat er geen output wordt weergegeven in de terminal.
